<!DOCTYPE html>
<html lang="it">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../bootstrap/bootstrap.min.css">
    <script src="../js/bootstrap.bundle.min.js"></script>
    <link rel="stylesheet" href="../css/style.css">
    <link rel="icon" href="../img/MA100.jpeg">
    <title>Ferrovia Roma-Lido</title>
</head>

<body>
    <!-- Header -->
    <div class="container-fluid">
        <header class="text-center header-lido">
            <h1>Ferrovia Roma-Lido</h1>
        </header>
    </div>
    <!-- Breadcrumb -->
    <div class="container-fluid text-center bc mt-3">
        <nav aria-label="breadcrumb">
            <ol class="breadcrumb justify-content-center">
                <li class="breadcrumb-item"><a href="../index.html">Home</a></li>
                <li class="breadcrumb-item active" aria-current="page">Ferrovia Roma-Lido</li>
            </ol>
        </nav>
    </div>
    <!-- Foto mappa e descrizione foto -->
    <div class="container-fluid text-center">
        <img class="mt-4" src="../img/mappa-lido.png" alt="Mappa della Roma-Lido" style="width: 50%;">
        <p class="text-center"><strong>Mappa della Ferrovia Roma-Lido</strong></p>
    </div>
    <!-- Descrizione linea -->
    <div class="container-fluid">
        <p class="mt-4">La ferrovia Roma-Lido, commercialmente nota come Metromare, è una linea ferroviaria urbana di
            Roma che
            collega la stazione Porta San Paolo, nel quartiere Ostiense, alla stazione di Cristoforo Colombo, nel
            quartiere
            Lido di Castel Fusano a Ostia. La linea conta 14 stazioni più 2 in costruzione. presso due di esse, ovvero
            Basilica San Paolo ed EUR Magliana, è possibile l'interscambio con la linea B della metropolitana di Roma,
            mentre presso il capolinea di Porta San Paolo è possibile scambiare sia con la linea B (stazione Piramide)
            sia con i
            servizi ferroviari suburbani (stazione di Roma Ostiense).
        </p>
    </div>
    <!-- Storia -->
    <div class="container-fluid">
        <h3 class="mt-5 text-center"><b>Storia</b></h3>
        <h5 class="mt-5"><b>I primi progetti</b></h5>
        <p>
            Il primo progetto per una linea ferroviaria fu proposto dall'ingegner Filippo Costa nel 1868 e fu accettato
            dallo Stato Pontificio che per il finanziamento dell'opera, per circa nove miliardi di lire, previde la
            costituzione
            di un gruppo privato con la partecipazione di numerosi nobili romani. Tuttavia la caduta dello
            Stato
            Pontificio e la conseguente annessione di Roma al Regno d'Italia bloccò qualsiasi progetto.<br>
            Dopo numerosi progetti che non videro mai luce negli anni precedenti, nel 1913 l'ingegner Paolo Orlando si
            fece
            promotore della costituzione della Società La Marina di Roma proponendo allo Stato italiano la costruzione
            di una
            ferrovia elettrica a scartamento ordinario alimentata con terza rotaia a corrente continua, prevedendo, come
            già
            proposto dalla STEFER, di posizionare il capolinea settentrionale su via degli Annibaldi, nei pressi del
            Colosseo. Nonostante il rifiuto delle Ferrovie dello Stato, il progetto fu approvato dal governo Salandra II
            nel 1915
            anche se l'alimentazione a corrente continua fu fissata a filo aereo; nel 1916 fu ratificata una legge che
            ne
            stabiliva i criteri di costruzione ed una sovvenzione di 12 864 lire per chilometro. La costruzione della
            ferrovia fu
            ben accolta dal pubblico, come dimostra ad esempio la rivista del Touring Club Italiano che scrisse,
            parlando di altre
            ferrovie italiane: "(la ferrovia) Roma-Ostia (28 km)… la cui utilità è indubbia".
        </p>
        <h5 class="mt-5"><b>L'inizio dei lavori</b></h5>
        <p>
            I lavori iniziarono il 20 dicembre 1918, oltre un mese dopo il termine della prima guerra mondiale, e la
            cerimonia
            ufficiale per l'inizio dei lavori avvenne pochi giorni dopo alla presenza del re Vittorio Emanuele III, che
            posò la
            prima pietra della futura stazione di Marina di Ostia il 10 dicembre 1921. Il 30 agosto successivo nella
            frazione di
            Risaro, poi divenuta Vitinia, avvenne il congiungimento della tratta ferroviaria tra Ostia e Roma Centro
            anche se la
            linea elettrica e le stazioni terminali non erano state ultimate. Nonostante ciò il 12 novembre dello stesso
            anno la
            linea Decauville fu inaugurata con una locomotiva a vapore trainante due vagoni che trasportarono ad Ostia
            l'ingegner
            Paolo Orlando e i dirigenti dell'ente Sviluppo Marittimo e Industriale di Roma (SMIR), che aveva curato i
            lavori. Tra
            il 1923 e il 1924 i lavori furono sospesi a causa della liquidazione dell'ente SMIR al quale subentrò la
            Società
            Elettro-Ferroviaria Italiana (SEFI), che riprese i lavori il 5 maggio 1924.
        </p>
        <h5 class="mt-5"><b>L'inaugurazione</b></h5>
        <p>
            A seguito delle forti pressioni del governo e di Benito Mussolini in persona la linea fu inaugurata alle 10
            del 10
            agosto 1924 da un convoglio partito dalla stazione di Porta San Paolo e composto da una locomotiva a vapore,
            quattro vagoni, un bagagliaio ed una carrozza panoramica, a bordo del quale vi era lo stesso Mussolini. Dal
            giorno
            successivo la linea fu aperta al pubblico con l'utilizzo di dieci coppie giornaliere di treni che
            percorrevano la
            tratta in circa 50 minuti. In occasione del Natale di Roma del 21 aprile 1925 furono inaugurati l'esercizio
            a trazione
            elettrica e il doppio binario, rendendo la linea completa e funzionale.
        </p>
        <p>
            La ferrovia fu uno dei principali artefici dell'espansione romana sul litorale e divenne in breve tempo il
            mezzo di
            trasporto più utilizzato dai romani che si recavano al mare. Inoltre nel sobborgo di Ostia furono edificati
            nei
            pressi del capolinea anche l'ufficio postale, gli uffici del Governatorato (l'attuale Municipio di Ostia) e
            la chiesa
            di Santa Maria Regina Pacis.
        </p>
        <h5 class="mt-5"><b>L'espansione della ferrovia</b></h5>
        <p>
            Nel dopoguerra la ferrovia si espanse verso est con l'inaugurazione nel 1948 della stazione di Stella Polare
            e nel
            1949 di quella di Castel Fusano; nello stesso anno furono demolite le macerie della stazione di Marina di
            Ostia,
            distrutta dai bombardamenti della Seconda Guerra Mondiale, e nel 1951 fu inaugurata la nuova stazione di
            Lido di Ostia
            Centro.<br>
            Il 25 agosto 1960 fu inaugurata la stazione di Cristoforo Colombo che, con il collegamento a doppio binario
            con Lido
            di Ostia Centro, segnò la conclusione dei lavori per la ferrovia del Lido, diventandone il capolinea
            lidense. Sempre
            nel 1960 fu inaugurata la stazione di Tor di Valle, in prossimità dell'ippodromo. Nell'estate del 1972,
            grazie
            all'espansione dei quartieri di Roma verso il mare, venne aperta la stazione di Casal Bernocchi-Centro
            Giano.<br>
            L'11 agosto 2025 è stata inaugurata la stazione di Acilia Sud-Dragona, assumendo così l'attuale
            conformazione.
        </p>
        <h5 class="mt-5"><b>Odierni lavori per le stazioni</b></h5>
        <p>
            Nel giugno 2023 un DPCM del governo Meloni ha stanziato risorse necessarie alla realizzazione di due nuove
            stazioni,
            Torrino-Mezzocammino (situata tra Tor di Valle e Vitinia) e Giardino di Roma
            (situata tra Vitinia e Casal Bernocchi-Centro Giano), con lavori iniziati nel 2025 e con attivazione
            prevista entro
            la fine del 2026.
        </p>
    </div>
</body>

</html>